Dit is de weekly challenge van de bitacademy
week 2 2022

Keep us posted!

Aan de rand van gemeenten of langs de snelwegen: overal schieten grote grijze 'blokkendozen' uit de grond. In de afgelopen twintig jaar verdubbelde het aantal distributiecentra en zeker de laatste jaren gaat het hard.

Het aantal pakketjes in de distributiecentra wordt steeds groter en de pakketmanagers kunnen met de huidige logistiek nauwelijks meer alle pakketjes aan. Op basis van postcode wordt elk pakketje nu handmatig in het juiste inlevervak gedaan.

Gelukkig heeft PostNL gloednieuwe volautomatische sorteermachine besteld, deze moeten alleen nog juist worden ingesteld. PostNL heeft jou ingehuurd om de sorteermachines te programmeren.

De sorteermachine moet de pakjes sorteren en aan de manager laten weten hoeveel bezorgbusjes er per postcode nodig zijn. De machine krijgt een databestand met de postcode en huisnummer van ieder pakket.
★

Laten we eerst kijken hoe onze data er precies uitziet. Lees het databestand in en schrijf het uit naar de terminal.
★ ★

Elke pakketje wordt ingedeeld op postcode, zodat alle nabijgelegen adressen makkelijk in 1 keer kunnen worden verzameld. Sorteer de pakjes op de gehele postcode. Maak gebruik van een zelfgeschreven sorteerfunctie.
★ ★ ★

Er zijn bij sommige postcodes meer dan 50 pakketjes, deze passen niet allemaal in 1 bezorgbusje. Een bezorgbusje heeft een maximale capaciteit van 50 pakketjes. Bepaal daarom hoeveel bezorgbusjes er per postcode nodig zijn.
★ Bonus ★

Omdat PostNL het aantal pakketjes niet meer kan bijbenen wordt er een nieuw distributiecentrum gebouwd. Er zijn verschillende adressen waar veel post naartoe gaat. In welke stad kan dit distributiecentrum het beste gebouwd worden? Zorg ervoor dat de routes die de postbezorgers vaak afleggen zo kort mogelijk zijn.